---
downloads:
    - file: 1970-WND.pdf
---

# 1970

Voorzitter: Dr.H.P.Hooymayers te Utrecht\
Onderwerp : PROJECT PHYSICS

## Maandag 21 december

| Tijd | Programma |
| :---: | :---: |
| 5 uur | Ontvangst van gasten en deelnemers in het Conferentieoord Woudschoten te Zeist. |
|  | Melden bij secretaresse en penningmeester |
| 6 uur | Gezamenlijke warme maaltijd in de grote en de kleine ectzaal. |
| 7.30 uur | OPENING van de Studieconferentie door de voorzitter. UNIT l. Concepts of motion Drs.H.F.van Aalst en M.M.Smit-Miessen |
| 8.30 uur | koffiepauze |
| 9 uur | UNIT 2. Motion in the Heavens, Drs.I.H.van den Raadt |
|  | UNIT 3. The Triumph of Mechanics, Drs.R.Mulder en Dr.R.I.Roes |

## Dinsdag 22 december 

| Tijd | Programma |
| :---: | :---: |
| 8.15 uur | Ontbijt in de grote en de kleine eetzaal |
| 9 uur | UNIT 4. Light and Electromagnetism Heer A.Snater met medewerkers|
| 10.30 uur | koffiepauze|
| 11 uur | UNIT 5. Models of the Atom Drs.H.A.Créton met medewerkers|
| 12.30 uur | Lunch in de grote en de kleine eetzaal|
| 1.30 uur | UNIT 6. The Nucleus, Ir.S.Wijnnobel met medewerkers|
| 3 uur | theepauze|
| 3.30 uur | SLOTDISCUSSIE|

1. De jaarlijkse Studieconferentie te Woudschoten in Zeist vindt plaats op 21 en 22 december 1970. Onderwerp:
Natuurkunde-onderwijs in projecten.
De conferentie wordt voorbereid door zes groepen natuurkundeleraren, die elk éen unit bestuderen van het nieuwste didactische materiaal uit Amerika: Project Physics. Dit materiaal werd gemaakt onder auspiciën van de Harvard University en heeft het niveau van onze bovenbouw V.W.O. en H.A.V.O.

2. Op de conferentie zullen vooral de zes basisprojecten onderwerp zijn van rapportage, demonstratie en discussie. Het materiaal heeft een sterk historische inslag en probeert docenten en leerlingen bewust te maken van de natuurwetenschappelijke gang der mensheid door de eeuwen heen via het werk van de allergrootste geleerden. Tegelijkertijd geeft het een heldere kijk op de invloed van de natuurwetenschappen op maatschappij on samenleving.

3. Nederland kan niet zonder meer voorbij gaan aan dergelijk prachtig didactisch materiaal uit het buitenland. We zullen aan het eind van de conferentie met elkaar zorgvuldig over dit probleem van gedachten wisselen. Wij hopen dat ook veel leden van de Staatscommissie aan deze discussie zullen deelnemen.

4. Aanmeldingen voor d Studieconferentie tot 15 december bij het secretariaat van de werkgroep, Lorentzlaan 26, Zeist tel. 17821
Verblijfkosten: maximaal f 25.=；voorlopig f 15.= te storten op gironummer 554757 ten name van de penningmeester van de werkgroep natuurkunde-didactiek te Utrecht, en wel door alle deelnemers. ook diegenen die elders overnachten.
Reiskosten: dankzij een subsidie van het Departement kunnen reiskosten bus en tweede klas trein geheel worden vergoed; dit zal ter conferentie geschieden.
Aanvang: maandag 21 december vanaf 5 uur ontvangst van de deelnemers in het hoofdgebouw Conferentie-oord Woudschoten. Om 6 uur gezamenlijke warme maaltijd.

5. Aan de deelnemers zal tevoren een gestencilde brochure worden toegezonden: Project Physics, in de Engelse taal, zodat men zich enig idee kan vormen van doelstellingen en opzet. Tevens ontvangt men dan een meer gedetailleerd programma van de conferentie.

Met vriendelijke groeten,
M.M.Smit-Miessen

Secretariaat:
Lorentzlaan 26, Zeist
tel. 03404-17821

Op 26 oktober j.l: overleed te Utrecht in de ouderdom van 77 jaar Professor Dr.M.G.J.Minnaert, van 1937 - 1963 directeur van de Sterrewacht van de Utrechtse Universiteit.

Niemand van ons zal dit bericht in pers, radio en televisie zijn ontgaan. Professor Minnaert was zowel in binnen- als buitenland een zeer bekend en beroemd geleerde, en tegelijkertijd een bijzonder vriendelijk en innemend mens. Wij noemen ons: graag - met voorzichtige eerbied - leerlingen van Minnaert.
Hij was een uitzonderlijk harde werker. Zijn boeken "De natuurkunde van 't vrije veld" kwamen destijds 's nachts tot stand. Ze zijn vertaald tot in het Hindi en over de gehele wereld verspreiden.

Hij vervulde een groot aantal spreekbeurten, gedurende het winterseizoen vaak vier avonden per week; hij beschouwde het als zijn taak om wetenschappelijke kennis overal te brengen, op verantwoorde wijze en begrijpelijk voor iedereen. Hij was een boeiend en enthousiast spreker.
Veel heeft hij gedaan voor de ontwikkeling van de didactiek. Hij was met Professor Kohnstamm Eén van de eerste didactiekdocenten in de natuurkunde aan de Utrechtse Universiteit. In 1924 verscheen het boek "Natuurkunde in leerlingenproeven". Uit het voorwoord zouden de volgende cursief gedrukte opschriften nu in 1970 geschreven kunnen zijn:

- de leerlingenproef moet de grondslag zijn voor het onderwijs der natuurkunde.
- leerlingenproeven zijn het noodzakelijkst in de laagste klassen.
- andere leervormen kunnen in wisselwerking treden met de leerlingenproef.
- over het vrije initiatief der kinderen bij het uitvoeren der leerlingenproeven.
In 1937 verscheen een gelijknamig rapport van een commissie, ingesteld door de Nederlandse Natuurkundige Vereniging, bestaande uit de leden Reindersma, Denier van der Gon, Burger, Minnaert en Zernike. Het handelt over de invoering van een leerlingenpracticum op de middelbare school.
- Dus: de leerlingen mogen vrij met hun partner, soms ook met anderen praten. Dat maakt de indruk van een bijenkorf, maar daar moet men tegen kunnen. Een ieder gaat zijn eigen gang en vervalt de hem opgedragen of zichzelf gestelde taak.
Bij de oprichting van de werkgroep natuurkunde-didactiek was
Professor Minnaert cen grote steun. De eerste vergaderingen op 22 december 1950 en 10 februari 1951 vonden plaats in de bibliotheek van de Sterrewacht te Utrecht. De notulen vermelden een aantal van zijn suggesties voor het werkprogramma:
- Allereerst zijn er de leerlingenproeven bij het natuurkundeonderwijs.
- Een tweede punt is het samenstellen van een goed natuurkundewerkboek voor de leerlingen.
Dc laatste jaren maakte hij zich veel zorgen over de verwaarlozing van de Sterrekunde op de middelbare school. Hij publiceerde daarover in deze Mededelingen, april 1968. De Staatscommissie Modernisering Leerplan Natuurkunde schonk aandacht aan dit probleem in haar Interimrapport。
Wij hebben in Professor Minnaert het oudste en meest actieve lid van de werkgroep verloren.

M.M.Smit-Miessen